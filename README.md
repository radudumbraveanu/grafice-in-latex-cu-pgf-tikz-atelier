Grafice în LaTeX cu PGF+TikZ
============================

Bine ați venit la atelier!

Ce sînt PGF și TikZ?
--------------------
**PGF** este un pachet de grafică vectorială pentru **LaTeX**.
Denumirea este o abreviere pentru **P**ortable **G**raphic **F**ormat (Format Grafic Portabil).
PGF oferă două seturi de comenzi pentru producerea imaginilor, numite **PGF** și **TikZ**.
Din acest motiv în literatură, deseori, pachetul PGF este referit prin tandemul de nume **PGF/TikZ** sau **PGF+TikZ**.

Comenzile PGF sînt comenzi obișnuite LaTeX.
Pe cînd comenzile TikZ au o sintaxă diferită - mai compactă, respectiv mai comodă pentru utilizatori.
Însă din punct de vedere tehnic comenzile TikZ nu sînt altceva decît scurtături pentru comenzile PGF.

Cu ajutorul PGF+TikZ se pot realiza imagini în formatele PDF, PostScript, DVI și SVG.
Mai mult, acest pachet este compatibil cu toate distribuțiile LaTeX pentru sisteme de operare GNU/Linux, Unix, MS Windows și OSX [1].

Ce este LaTeX?
--------------

**LaTeX** este un sistem de tehnoredactare bazat pe **TeX**. Procesul de tehnoredactare a unui document în LaTeX constă de fapt în programarea aspectului documentului cu ajutorul macroinstrucțiunilor (comenzilor) oferite de LaTeX.

**TeX**, la rîndul său, este la fel un sistem de tehnoredactare, doar că limbajul (setul de comenzi) pus la dispoziție pentru tehnoredactare este de nivel mai scăzut decît cel oferit de LaTeX.

Atît setul de comenzi TeX cît și cele LaTeX pot fi extinse prin așa numitele pachete. Cea mai mare bază de date de pachete libere pentru LaTeX se asflă pe [The Comprehensive TeX Archive Network](http://ctan.org/).

Programul (agenda) atelierului
------------------------------

1. Vom începe cu un [exemplu de document latex minmal](https://github.com/vundicind/grafice-in-latex-cu-pgf-tikz-atelier/tree/master/document-latex-minimal).
2. Un exemplu de desen realizat cu PGF+TikZ.
3. Noțiuni și comenzi de bază.
4. Drepte și unghiuri.
5. Triungiuri și linii importante.
6. Grafice de funcții.
7. Evidențierea punctelor pe grafice.

Adrese utile
------------

* Diverse exemple de desene realizate cu PGF+TikZ (http://www.texample.net/tikz/examples/)

* Diverse exemple de grafice realizate cu PGFPlots (http://pgfplots.sourceforge.net/gallery.html)

* Pachete pentru grafuri și geometrie bazate pe TikZ (http://altermundus.fr/pages/tkz.html)

* Introducere în limbajul LaTeX (http://www.mateforum.ro/articole/latex.pdf)

* LaTeX prin exemple (http://www.math.md/files/download/epublications/latex_prin_exemple.pdf)

* Limbajul LaTeX: lista principalelor comenzi (http://www.mateforum.ro/articole/comenzi_latex.pdf)
 
Referințe bibliogarfice
-----------------------

[1] Tantau T. **The Tik Z and PGF Packages**. Manual for Version 2.10. Institut für Theoretische Informatik. Universität zu Lübeck, Germany: 2010. Disponibil pe Internet: ftp://ftp.gust.org.pl/TeX/graphics/pgf/base/doc/generic/pgf/pgfmanual.pdf. Consultat la 26.10.2012.
